# Vaatimusmäärittely

Tavoitteena projektissa on tehdä klooni arcade-peliklassikosta Asteroids. [Asteroids](<https://en.wikipedia.org/wiki/Asteroids_(video_game)>) on peli, jossa pelaaja ohjaa avaruusalusta ja pyrkii tuhoamaan mahdollisimman monta asteroidia ja muuta vihollista, välttäen samalla itse osumia. Pelissä saa pisteitä jokaisesta tuhotusta asteroidista ja vihollisesta, ja vihollisia tulee jatkuvasti lisää. Peli päättyy, kun pelaaja on saanut tarpeeksi monta osumaa.

## Perusversion toiminnallisuus

- Pelaaja voi kääntää avaruusaluksen suuntaa.
- Pelaaja voi kiihdyttää avaruusalusta eteenpäin.
- Liikkuessaan kentän reunan yli avaruusalus tulee esiin vastakkaiselta puolelta.
- Pelaaja voi ampua avaruusaluksen aseella.
- Pelaajan tuhottavaksi generoituu asteroideja.
- Liikkuessaan kentän reunan yli asteroidit tulevat esiin vastakkaiselta puolelta. Tämä on osa pelin haastetta.
- Tuhottu asteroidi pilkkoituu ennen tuhoutumistaan ensin pienemmiksi asteroideiksi, jotka liikkuvat eri suuntiin. Tämä pitää tapahtumat mielenkiintoisina.
- Kun kaikki asteroidit on tuhottu, generoituu uusi aalto asteroideja.
- Pelaajalle näkyy kulloinkin senhetkinen pistetilanne.
- Pelaaja saa lisää pisteitä tuhotessaan asteroideja.
- Peli päättyy, kun pelaaja saa tarpeeksi monta osumaa.

## Ideoita perusversion jälkeen

Näistä toteutetaan ajan salliessa mahdollisimman monta. Lisääkin ajatuksia saattaa muotoutua myöhemmin.

- Leaderboard, jossa voi vertailla itseään muihin pelaajiin.
- Pelissä on äänitehosteita, jotka tekevät pelaamisesta miellyttävämpää.
- Asteroidien keskimääräinen nopeus kasvaa pelin edetessä. Tämä lisää pelin haastetta.
- Pelaajan tuhottavaksi generoituu muita avaruusaluksia, jotka yrittävät ampua pelaajaa. Tämä lisää pelin haastetta.
- Pelaajalla on rajallinen määrä ammuksia, jotka loppuvat kesken. Tämä lisää pelin taktista syvyyttä.
